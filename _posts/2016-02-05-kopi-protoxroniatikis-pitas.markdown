---
layout: post
title: Κοπή Πρωτοχρονιάτικης πίτας 2016
flickr_album: <a data-flickr-embed="true" href="https://www.flickr.com/photos/134649511@N07/albums/72157661991818044" title="Κοπή Πρωτοχρονιάτικης πίτας 2016"><img src="https://farm2.staticflickr.com/1461/24421985949_2760593f8a_z.jpg" width="640" height="480" alt="Κοπή Πρωτοχρονιάτικης πίτας 2016"></a><script async src="//embedr.flickr.com/assets/client-code.js" charset="utf-8"></script>
---

Ο Σύλλογος μας έκοψε την πίττα του το Σάββατο 30/1/2016 στo Black Duck στο κέντρο της Αθήνας. Για να δώσουμε μια μεγαλύτερη νότα χαράς και δημιουργικότητας στην ημέρα, συνδυάσαμε την κοπή πίττας με δωρεάν πρωινά workshops για τα μέλη μας. Τα workshops έγιναν (για τελευταία φορά μιας και σύντομα θα λειτουργήσει ο δικός μας χώρος) στο φιλόξενο χώρο που μας παραχωρήθηκε και ήταν πραγματικά υπέροχα! 
Στο πρώτο workshop, με τις οδηγίες της Γιώτας, φτιάξαμε 1 νεσεσέρ με τα όλα του σε χορταστικότατο μέγεθος και παράλληλα μάθαμε την τεχνική quilt on the go. 

Τη σκυτάλη από τη Γιώτα πήρε η Σάντρα και πολύ εύκολα και γρήγορα φτιάξαμε η κάθε μια τη δική της tote bag, η οποία μάλιστα είναι και διπλής όψης χάρη σε ένα κολπάκι που μας έδειξε η Σάντρα για τα χερούλια!

Γεμάτες γνώσεις και καινούριες ιδέες λοιπόν, οι συμμετέχουσες των workshop κατέφθασαν στο Black Duck για να συναντήσουν και τις υπόλοιπες Παπλωματούδες! Με μεγάλη χαρά σας λέμε ότι μαζευτήκαμε 39!!! Οι συζητήσεις και τα γέλια έδιναν κι έπαιρναν αλλά και τα σχέδια για τα επόμενα δημιουργήματα όπως μαρτυρούν τα ντοκουμέντα:

Φυσικά, έγιναν και οι σχετικές ανακοινώσεις αναφορικά με το χώρο μας που νοικιάστηκε και ετοιμάζεται να σας υποδεχτεί! Όπως τόνισε και το ΔΣ είναι πολύ σημαντικό όλα τα μέλη να έχουν κατά νου ότι χρειαζόμαστε εξοπλισμό για το στέκι μας και θα ακολουθήσει ανάρτηση με αναλυτική λίστα αναγκών για να ενημερωθείτε.  

Λίγο πριν κλείσουμε το μεσημέρι μας φυσικά κόψαμε και την πίττα μας για το καλό του χρόνου. Χάρη στους φίλους του Συλλόγου, τους οποίους ευχαριστούμε πολύ, τα δώρα ήταν αρκετά (13!) κι έτσι 1 στις 3 έφυγε και με δώρο από τη συνάντησή μας. 

Και του χρόνου να είμαστε καλά! Μια παραγωγική χρονιά για το σύλλογό μας ξεκίνησε με τον καλύτερο τρόπο!!!!

Για να δείτε περισσότερες φωτογραφίες πατήστε πάνω στην εικόνα. 
