---
layout: post
title: "Εκδήλωση"
flickr_album: '<a data-flickr-embed="true" data-header="true" data-footer="true" href="https://www.flickr.com/photos/14990981@N08/albums/72157653305740773" title="paplomatoudes"><img src="https://farm4.staticflickr.com/3685/18908448144_a6d219de7d_z.jpg" width="640" height="352" alt="paplomatoudes"></a><script async src="//embedr.flickr.com/assets/client-code.js" charset="utf-8"></script>'
---

<p>
  Το προηγούμενο Σάββατο (4 Ιουλίου 2015) κάναμε τη μηνιαία συνάντηση των μελών του Συλλόγου μας στο Καφέ Μέρλιν του Ιδρύματος Θεοχαράκη. Η συνάντηση έγινε μέσα στο φορτισμένο κλίμα της επομένης μέρας από την αναγγελία του δημοψηφίσματος. Παρόλο το μούδιασμα που είχαμε λοιπόν όλες ξυπνώντας εκείνη τη μέρα, ευτυχώς, πήραμε το δρόμο και συναντηθήκαμε.
</p>

<p>
  Περίπου 40 άτομα βρεθήκαμε στο φιλόξενο χώρο του Καφέ Μέρλιν και περάσαμε 3 όμορφες ώρες ανταλλάσσοντας απόψεις για κάθε θέμα. Μοιράσαμε τις κάρτες των μελών, σε όσες μας είχαν στείλει τη φωτογραφία τους ηλεκτρονικά και ενημερώσαμε για τις εκπτώσεις που έχουμε πετύχει μέχρι σήμερα. Ζητήσαμε ακόμα από όλες όσες ήταν εκεί να συζητήσουν με γνωστά τους καταστήματα για να μας κάνουν έκπτωση και δώσαμε ραντεβού το Σεπτέμβρη.
</p>

<p>
  Κατά τη διάρκεια της συνάντησης είχαμε και μια μικρή ιδιαίτερη εκδήλωση. Μέσα από την ομάδα μας στο ΦΒ, όπου φτιάχνουμε τα σπιτάκια, με πρωτοβουλία της Κατερίνας Ιωάννου, συγκεντρώθηκαν καρδούλες, η Κατερίνα τις απλικάρισε και έφτιαξε ένα όμορφο στεφάνι γεμάτο αγάπη για τη Νάντα μας που θα φύγει για τον Καναδά.
</p>
